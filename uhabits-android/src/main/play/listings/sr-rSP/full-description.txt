„Loop“ пратилац навика  вам помаже у стварању и одржавању дугорочних позитивних навика у вашем животу. Детаљни графикони и статистике даће вам јасну слику о томе како се ваше навике временом побољшавају. Апликација је потпуно без огласа, отвореног кода и поштује вашу приватност.

<b>Лепо, минималистичко и лагано сучеље</b>
„Loop“ има елегантно и минималистичко сучеље, лако за употребу, чак и за почетнике. Оптимизована за брзину, апликација ради добро чак и на старијим телефонима.

<b>Моћ навике</b>
„Loop“ има напредну формулу за прорачун снаге ваших навика. Свако понављање чини вашу навику јачом, а сваки пропуштени дан слабијом. Ипак, неколико пропуштених дана након дугог низа, неће у потпуности уништити ваш напредак. За разлику од других апликација које траже непрекинути ланац.

<b>Прилагодљиви распореди</b>
Поред свакодневних навика, „Loop“ подржава и навике са сложенијим распоредом, попут 3 пута недељно или сваки други дан.

<b>Подсетници</b>
Заказана обавештења као подсетник за ваше навике. Свака навика може да има свој подсетник, у изабрано доба дана. Лако потврдите или одбаците своју навику директно из обавештења.

<b>Виџети</b>
Подсетите се својих навика кад год откључате телефон. Шарени виџети омогућавају праћење навика директно са почетног екрана, чак и без отварања апликације.

<b>Преузмите контролу над подацима</b>
Ако желите да даље анализирате податке или их преместите на другу услугу, „Loop“ омогућава извoз у табеле (ЦСВ) или у фајл базе података (СКуЛајт). За напредне кориснике, потврде се могу додати и кроз друге апликације, као што је Таскер.

<b>Без ограничења</b>
Пратите онолико навика колико желите. „Loop“ не намеће вештачка ограничења колико навика можете имати. Све могућности су доступне свим корисницима. Нема куповина у апликацији.

<b>Потпуно без огласа и отвореног кода</b>
Нема реклама, досадних обавештења или наметљивих дозвола и никада их неће бити. Апликација је потпуно отвореног кода (ГПЛв3).

<b>Ради ван мреже и поштује вашу приватност</b>
„Loop“ не тражи приступ интернету нити регистрацију налога. Ваши поверљиви подаци се не шаљу никоме. Ни програмери нити било ко трећи нема приступ њима.

